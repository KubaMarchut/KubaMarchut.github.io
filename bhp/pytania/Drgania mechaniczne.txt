Czym są drgania mechaniczne, inaczej zwane wibracjami?
niskoczęstotliwościowe drgania akustyczne rozprzestrzeniające się w ośrodkach stałych i przekazywane do organizmu pracownika przez określoną część jego ciała będącą w bezpośrednim kontakcie z drgającym ośrodkiem.
Do której grupy zakwalifikujemy drgania przekazywane do organizmu człowieka przez jego nogi?
Do grupy drgań ogólnych.
Czym charakteryzują się wibracje zaliczane do drgań miejscowych?
Oddziałują one na organizm człowieka poprzez kończyny górne.
Jakie zmiany powodują drgania mechaniczne przenoszone do organizmu poprzez kończyny górne?
Powodują one zmiany chorobowe w układach: krążenia krwi, nerwowym oraz kostno-stawowym.
Jaki środek należy stosować w celu ochrony przed drganiami działającymi na organizm przez kończyny górne?
W celu ochrony należy stosować rękawice antywibracyjne.
Jakie są najczęstsze źródła drgań działających na organizm poprzez kończyny górne?
Najpopularniejsze źródła to ręczne narzędzia uderzeniowe o napędzie pneumatycznym, hydraulicznym lub elektrycznym, ręczne narzędzia obrotowe o napędzie elektrycznym lub spalinowym i dźwignie sterujące maszyn i pojazdów obsługiwane rękami.


