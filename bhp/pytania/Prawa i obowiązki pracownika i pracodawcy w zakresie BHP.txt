Czy pracownik ma prawo do powstrzymania się od wykonywania pracy w szczególnych sytuacjach?
Tak, może w przypadku gdy warunki pracy nie odpowiadają przepisom bezpieczeństwa i higieny pracy i stwarzają bezpośrednie zagrożenie dla zdrowia lub życia pracownika.
Czy pracownik ma prawo do oddalenia się z miejsca pracy?
Tak, w razie gdy powstrzymanie się od wykonywania pracy nie usuwa zagrożenia.
Co powinien zrobić pracownik, jeśli zauważy wypadek w zakładzie pracy?
Pracownik powinien niezwłocznie zawiadomić przełożonego o zauważonym w zakładzie pracy wypadku albo zagrożeniu życia lub zdrowia ludzkiego oraz ostrzec współpracowników, a także inne osoby znajdujące się w rejonie zagrożenia, o grożącym im niebezpieczeństwie.
Czy pracownik musi znać przepisy i zasady BHP, czy wystarczy że są one dostępne w razie potrzeby?
Obowiązkiem pracownika jest znać przepisy i zasady BHP, a także brać udział w szkoleniu i instruktażu z tego zakresu oraz poddawać się wymaganym egzaminom sprawdzającym.
Na jakie badania musi uczęszczać pracownik?
Pracownik musi uczęszczać na badania wstępne, okresowe, i kontrolne.
Kto odpowiada za szkolenia w zakresie BHP w zakładzie pracy?
To pracodawca musi przed zatrudnieniem przeprowadzić szkolenie nowych pracowników.
Do czyjego obowiązku należy zapewnienie przestrzegania w firmie przepisów oraz zasad w zakresie BHP?
To obowiązek pracodawcy.