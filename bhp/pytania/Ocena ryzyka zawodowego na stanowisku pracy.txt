Co to jest ryzyko zawodowe ?
Ryzyko zawodowe to prawdopodobieństwo wystąpienia niepożądanych zdarzeń mogących spowodować niekorzystne dla zdrowia skutki, które są wynikiem zagrożeń zawodowych występujących w środowisku pracy lub związanych ze sposobem wykonywania pracy.
Jakie elementy składają się na ryzyko zawodowe?
Na ryzyko zawodowe składa się prawdopodobieństwo wystąpienia urazu lub pogorszenia stanu zdrowia oraz ciężkość następstw
Czy pracodawca może samodzielnie przeprowadzić ocenę ryzyka ?
Tak, ocenę ryzyka pracodawca może przeprowadzić samodzielnie, jeżeli jest dobrze zorientowany w technologii oraz rodzaju wykonywanej pracy, lub może to zlecić specjalistom do spraw BHP. Należy pamiętać, że odpowiedzialność za prawidłowość sporządzonej oceny zawsze spoczywa na pracodawcy.
Kiedy powinno nastąpić poinformowanie pracownika o ryzyku zawodowym?
Poinformowanie pracownika o ryzyku zawodowym powinno nastąpić przed dopuszczeniem do pracy. Pracownik powinien podpisać potwierdzenie poinformowania o zagrożeniach związanych z pracą, które należy dołączyć do akt osobowych pracownika. Udowodnienie, że pracownik został poinformowany o ryzyku, ma ogromne znaczenie, gdy dojdzie do szkód wyrządzonych mu przy wykonywanej pracy. 
Jakie korzyści będzie miał pracodawca z prawidłowo przeprowadzonej oceny ryzyka zawodowegona stanowisku pracy?
spełnieni wymagania przepisów prawnych<br>świadomość, jakie występują zagrożenia, jakie jest ryzyko i czy zastosowane środki profilaktyczne są wystarczające
Czy ocenę ryzyka należy  powtarzać? 
Ocenę ryzyka należy okresowo powtarzać, aby była aktualna. Przeprowadza się ją w przypadku zmian technicznych czy technologicznych. Wszelkie modyfikacje w procesie pracy mogą bowiem powodować zmiany w środowisku pracy. Dotyczy to także występujących zagrożeń. Zaktualizowaną ocenę ryzyka podaje się do wiadomości załogi.

